---
title: "Regulamin"
---

## 1. Rekomendacje lub ograniczenia udziału studentów w zajęciach wynikających z wymaganej kolejności realizacji przedmiotów w planie studiów oraz wymagania wstępne

Wymagana jest wiedza z przedmiotów Programowanie 1 - strukturalne, Programowanie 2 - obiektowe, Architektura Komputerów i Podstawy systemu UNIX.

## 2. Zasady wymaganej obecności studenta na zajęciach, na których obecność jest obowiązkowa, w tym dopuszczalnego limitu nieobecności oraz usprawiedliwiania nieobecności

Obecność na zajęciach laboratoryjnych jest obowiązkowa. W przypadku nieobecności na zajęciach student otrzymuje 0 punktów za aktywności realizowane na zajęciach, na których był nieobecny.

Nieobecność uznawana jest za usprawiedliwioną po okazaniu prowadzącemu zajęcia zwolnienia lekarskiego. W szczególnych przypadkach koordynator przedmiotu może uznać nieobecność spowodowaną innymi przyczynami za usprawiedliwioną.

Dopuszczalne są maksymalnie 3 nieobecności na zajęciach laboratoryjnych, większa liczba nieobecności skutkuje niezaliczeniem przedmiotu.

## 3. Szczegółowe sposoby etapowej/końcowej weryfikacji osiągnięcia efektów uczenia się (np. liczba kolokwiów) oraz rodzaje materiałów i urządzeń dopuszczonych do używania przez studentów podczas weryfikacji osiągnięcia efektów uczenia się

Laboratorium składa się z:
- 8 warsztatów
- 1 projektu
- 7 zadań laboratoryjnych

Ocenie podlega również jakość kodu. Za rozwiązania niewydajne, niekompilujące się, naruszające zasady programowania obiektowego i dobrego stylu programowania prowadzący może przyznać mniejszą liczbę punktów.

Warunkiem uzyskania punktów jest przesłanie rozwiązania na serwer przy użyciu systemu kontroli wersji git.

Rozwiązania zostaną porównane za pomocą systemu anty-plagiatowego. W trakcie laboratorium, na żądanie prowadzącego, studenci są zobowiązani uruchomić dostarczone z zadaniem oprogramowanie monitorujące ich pracę.

W czasie rozwiązywania zadań projektowych i laboratoryjnych można korzystać z własnych materiałów, dokumentacji systemowej oraz Internetu jednak tak, by oceniana praca była dziełem samodzielnym - w szczególności niedozwolone jest używanie rozwiązań opartych o AI, jak ChatGPT, GitHub Copilot, Google Gemini i podobnych narzędzi.

W rozwiązaniach używać można dowolnych fragmentów publicznie dostępnych kodów źródłowych, pod warunkiem że nie stanowią one rozwiązania znacznej części zadania i zostaną w jasny sposób oznaczone wraz z podaniem odniesienia do źródła, z którego pochodzą. Materiały pochodzące z Internetu muszą być zrozumiałe dla studenta, a student powinien być w stanie wyjaśnić działanie skopiowanego kodu.

### Warsztaty

- Za warsztat student może otrzymać 1 punkt.
- Na wykonanie warsztatu jest 90 minut w trakcie zajęć.
- Części rozwiązania mogą być tworzone wspólnie z prowadzącym w trakcie zajęć - te części nie podlegają kontroli systemem anty-plagiatowym, reszta rozwiązania musi być jednak stworzona samodzielnie.
- Usprawiedliwiona nieobecność upoważnia do rozwiązania warsztatu w domu w terminie 1 tygodnia na pełną ilość punktów.
- Warsztaty rozwiązywane są z użyciem systemu Arch Linux lub Windows na komputerach w laboratorium.

### Projekty

- Za projekt student może otrzymać od 0 do 8 punktów.
- Na wykonanie projektu jest 2 tygodnie od otrzymania zadania.
- Na życzenie prowadzącego student może być poproszony o zaprezentowanie przesłanego zadania na zajęciach.
- Całość rozwiązania musi zostać stworzona samodzielnie.

### Zadania laboratoryjne

- Za zadanie laboratoryjne student może otrzymać od 0 do 12 punktów.
- Na wykonanie zadania laboratoryjnego jest 90 minut w trakcie zajęć.
- Całość rozwiązania musi zostać stworzona samodzielnie.
- Zadanie laboratoryjne jest podzielone na etapy. Punkty za każdy etap podane są w treści zadania. Etapy muszą być wykonywane w wyznaczonej kolejności.
- Każdy etap jest sprawdzany i oceniany na zajęciach.
- Usprawiedliwiona nieobecność upoważnia do rozwiązania zadania laboratoryjnego w domu w terminie 1 tygodnia. Za takie zadanie można otrzymać punkty przeliczeniowe na koniec semestru.
  - Punkty przeliczeniowe są obliczane na podstawie średniego wyniku pozostałych studentów za to zadanie {{< katex >}}S_1{{< /katex >}}, średniego wyniku studenta z pozostałych zadań {{< katex >}}S_2{{< /katex >}} oraz wyniku z zadania laboratoryjnego rozwiązanego w domu {{< katex >}}S_3{{< /katex >}}.
  - Liczba punktów określona jest wzorem: {{< katex >}} \frac{(S_1 + S_2)}{2} \cdot \frac{S_3}{12} {{< /katex >}}.
- Zadania laboratoryjne rozwiązywane są z użyciem systemu Arch Linux lub Windows na komputerach w laboratorium.

## 4. Harmonogram etapowej/końcowej weryfikacji osiągnięcia efektów uczenia się, w szczególności terminy sprawdzianów pisemnych i ustnych oraz terminy złożenia sprawozdań z wykonania ćwiczeń laboratoryjnych i projektów z uwzględnieniem terminów poprawkowych, jeśli specyfika przedmiotu to umożliwia

Zajęcia odbywają się zgodnie z harmonogramem dostępnym na stronie https://csharp.mini.pw.edu.pl/pl/schedule/.

## 5. Możliwości i zasady udziału studentów w dodatkowych terminach sprawdzianów i egzaminów

Dodatkowe terminy laboratoriów nie będą organizowane.

## 6. Zasady zaliczania przedmiotu i wystawiania oceny końcowej z przedmiotu

W celu uzyskania zaliczenia wymagane jest uzyskanie ponad 50 punktów łącznie.

Skala ocen:

| Punkty      | Ocena                |
|-------------|----------------------|
| \[0, 50\]   | 2.0 (niedostateczny) |
| \(50, 60\]  | 3.0 (dostateczny)    |
| \(60, 70\]  | 3.5 (dość dobry)     |
| \(70, 80\]  | 4.0 (dobry)          |
| \(80, 90\]  | 4.5 (ponad dobry)    |
| \(90, 100\] | 5.0 (bardzo dobry)   |

## 7. Terminy i tryby ogłaszania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów

Zadania laboratoryjne i warsztaty oceniane są na bieżąco podczas zajęć. Punkty z tychże są umieszczane w USOSie najpóźniej 7 dni po zajęciach.

Projekty są oceniane przez prowadzącego w terminie 7 dni od otrzymania rozwiązania. W tych przypadkach punkty są umieszczane w USOSie najpóźniej 7 dni po ocenie.

Ocena końcowa wystawiana będzie w USOSie w ciągu 7 dni od opublikowania wyników ostatniego laboratorium.

## 8. Zasady poprawiania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów

Nie jest możliwe poprawianie wyników laboratorium.

## 9. Zasady powtarzania z powodu niezadowalających wyników w nauce poszczególnych typów zajęć realizowanych w ramach przedmiotu

Osoba, która nie zaliczyła przedmiotu, musi powtórzyć całość przedmiotu i przystąpić do wszystkich zaliczeń. Nie ma możliwości przepisywania punktów cząstkowych z poprzednich semestrów.

## 10. Inne informacje w zależności od specyfiki realizowanych zajęć

Materiały do przedmiotu dostępne na stronie https://csharp.mini.pw.edu.pl/pl/.
